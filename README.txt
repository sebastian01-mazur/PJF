===============================================================================
 FOREST VALLEY
===============================================================================

Witaj w Dolinie!
To strategiczna gra karciana, w której obejmujesz dowodzenie nad grupą leśnych
stworzeń. Twoim zadaniem jest zbudowanie najlepiej prosperującego miasta,
zanim nadejdzie kolejna zima.

[ CEL GRY ]
-------------------------------------------------------------------------------
Masz 4 pory roku (zaczynasz w Zimie, kończysz po Jesieni).
Musisz zebrać jak najwięcej Punktów Zwycięstwa (VP) poprzez wznoszenie budynków
i zapraszanie mieszkańców. Wygrywa ten, kto stworzy najpotężniejszą osadę.

[ JAK GRAĆ? (W SKRÓCIE) ]
-------------------------------------------------------------------------------
Gra toczy się w turach. W swojej turze możesz zrobić jedną z dwóch rzeczy:

1. WYSŁAĆ ROBOTNIKA DO PRACY
   Kliknij na polanę, las lub rzekę, aby zdobyć surowce:
   - Drewno (Gałązki)
   - Żywicę
   - Kamyki
   - Jagody (waluta dla mieszkańców)

2. ZAGRAĆ KARTĘ (ZBUDOWAĆ COŚ)
   Jeśli masz surowce, możesz kupić kartę z ręki lub z łąki (środek stołu).
   Karta trafia do Twojego miasta (max 15 miejsc).

[ RODZAJE KART (LEGENDA) ]
-------------------------------------------------------------------------------
Patrz na kolory kart, żeby wiedzieć, co Ci dają:

ZIELONE (Produkcja) - Np. Farma, Sklep.
   Dają surowce natychmiast po wybudowaniu oraz ponownie na Wiosnę i Jesień.
   To Twój silnik napędowy.

NIEBIESKIE (Pasywne) - Np. Historyk, Sędzia.
   Dają bonusy za każdym razem, gdy zrobisz coś innego (np. dostajesz jagodę,
   gdy budujesz budynek). Warto stawiać je wcześnie!

SZARE (Punkty/Prestiż) - Np. Zamek, Rezydencja, Król.
   Służą głównie do nabijania punktów na koniec gry.

[ SYSTEM SYNERGII - CZYLI JAK GRAĆ ZA DARMO ]
-------------------------------------------------------------------------------
To najważniejsza mechanika w grze! Każde STWORZENIE ma swoje ulubione miejsce
pracy lub zamieszkania.

Jeśli wybudujesz najpierw BUDYNEK, to pasującego do niego MIESZKAŃCA
zagrywasz CAŁKOWICIE ZA DARMO (nie płacisz jagodami).

Pary, które warto znać:

FARMA +  MĄŻ / ŻONA
   Jeśli masz Farmę, farmerzy wprowadzają się za darmo.
   Co więcej – jedna Farma pozwala wprowadzić się dowolnej liczbie
   Mężów i Żon!

SKLEP + KUPIEC
   Kupiec nie weźmie od Ciebie ani jednej jagody, jeśli masz już Sklep.

ZAMEK +  KRÓL
   Król jest bardzo drogi (5 jagód!), ale jeśli wybudujesz Zamek,
   Władca obejmie tron za darmo.

> Jak to poznać w grze?
  Jeśli karta świeci się na ZŁOTO, a po najechaniu widzisz napis "DARMOWA!",
  to znaczy, że masz już odpowiedni budynek.

[ STEROWANIE ]
-------------------------------------------------------------------------------
Myszka (LPM) - Robienie wszystkiego.
ESC - Wyjście do menu.

Powodzenia w grze!